Pe vremuri, jurnalismul, inclusiv cel sportiv, presupunea să ai o conduită ireproșabilă în fața camerelor și un ton adecvat pentru a relata ce se întâmplă. Astăzi, din păcate, lucrurile s-au schimbat în rău. Scandalul de la Australian Open 2025, despre care sport.ro a scris pe larg aici, dovedește această schimbare în rău.
Și a fost nevoie de un protest al lui Novak Djokovic (37 de ani, 7 ATP), pentru ca omul care a dat naștere la acest caz revoltător, jurnalistul Tony Jones (foto), să realizeze că a greșit. Acum, el a venit cu scuzele de rigoare pentru derapajaul său, la microfonul postului Channel 9.
Întrebat de Saša Ozmo, ziarist sârb de la Sportklub, ce a stat în spatele glumelor sale, Tony Jones a insistat că a avut acel comportament infantil, întrucât emisiunea la care participă e una de divertisment.
În următorul său meci de la Australian Open 2025, Novak Djokovic îl va înfrunta pe Carlos Alcaraz (Spania, 21 de ani, 3 ATP), în sferturi. Partida va avea loc, marți, ora urmând a fi anunțată, ulterior.