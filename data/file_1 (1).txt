Italienii au vorbit despre un interes din partea clubului Fiorentina pentru internaționalul român. Aflați în căutarea unei extreme, cei de la gruparea viola au avut pe listă două nume.
Principalul favorit a fost fotbalistul brazilian Luiz Henrique, însă, în cele din urmă, fotbalistul ar fi decis să meargă în Rusia, la Zenit St. Petersburg, club care va plăti penttru el nu mai puțin de 35 de milioane de euro, o sumă prea mare pentru Fiorentina. Din acest motiv, echipa viola va încerca în următoarele ore să rezolve transferul lui Dennis Man, susține publicația Quotidiano.
”Ieri noapte, a devenit clar că transferul lui Luiz Henrique va rămâne doar un vis. Extrema lui Botafogo este pe punctul de a semna cu Zenit St. Petersburg pentru 35 de milioane de euro, o ofertă de neegalat pentru Fiorentina, care a încercat, dar care s-a oprit la suma de 20 de milioane de euro plus bonusuri.
În acest punct, clubul viola își va îndrepta atenția în următoarele ore către Dennis Man. Atacantul Parmei, care în acest moment se antrenează separat din cauza unor dureri la spate, abia așteaptă să ajungă la Florența. Parma îl estimează la 15 milioane de euro, dar Fiorentina ar vrea să plătească 12 milioane de euro plus bonusuri.La conferința de presă premergătoare meciului cu Venezia, Fabio Pecchia a fost întrebat despre zvonurile apărute în Italia cu privire la transferul lui Dennis Man.”Cum este Man? Îl vedeți a fi calm în ciuda zvonurilor cu privire la transfer? Ce îi mai poate oferi Parmei?”, a fost întrebarea primită de către Fabio Pecchia din partea unui reporter.
Un acord ar trebui găsit rapid, nu doar cu transferul, ci și cu salariul fotbalistului român”, au scris italienii de la Quotidiano.net.
Antrenorul Parmei susține că, în luna ianuarie, astfel de zvonuri sunt comune și a făcut apel la profesionalismul jucătorilor pentru a depăși astfel de momente. 