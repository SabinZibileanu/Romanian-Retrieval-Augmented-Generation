Internaționalul român a fost titular și integralist în remiza cu Osasuna, scor 1-1, în deplasare. Andrei Rațiu a contribuit la acest rezultat, cu o pasă de gol pentru Sergio Camello, în minutul 19. Apoi, gazdele au egalat prin Raúl García, în minutul 59.
Andrei Rațiu a fost notat cu 7,3 de Sofascore, în condițiile în care media echipei a fost de 6,88. Doar doi jucători ai lui Rayo, Mumin (7,6) și Josep Chavarría (7,5), au primit note mai mari.
În acest sezon, fundașul dreapta are 19 meciuri la Rayo Vallecano, în toate competițiile, adunând un gol și două pase decisive, în 1,571 de minute pe teren.
Jurnaliștii spanioli nu au trecut cu vederea evoluția internaționalului român, iar Mario González, de la cotidianul AS, a scris despre Andrei Rațiu că "este jucătorul care a crescut cel mai mult de la Rayo Vallecano în acest sezon, un fotbalist magnific. Există puțini fundași dreapta mai buni decât el acum".
Pe lângă Alphonso Davies și Trent Alexander Arnold, s-a scris pe lista lui Real Madrid se află și Andrei Rațiu, internaționalul român care a impresionat la EURO 2024 și la Rayo Vallecano.