Dacian Varga a făcut o incursiune în memorie, în emisiunea Poveștile Sport.ro și a povestit cum a simțit pe propria piele primul contact cu nivelul Ligii Campionilor.
În sezonul 2009/10, Unirea Urziceni a terminat Grupa G pe locul trei, cu opt puncte, deși adversare i-au fost FC Sevilla, VfB Stuttgart și Glasgow Rangers.
Aventura lui Dacian Varga în Champions League a început pe Stadionul Ramón Sánchez Pizjuán, în data de 16 septembrie 2009.
„Noi dacă nu aveam o condiție fizică foarte bună, nu făceam niciun punct. Era o diferență foarte mare.
În primul meci, când am jucat cu Sevilla, ne-au bătut 2-0, dar simțeam că au zece viteze în plus față de noi. Nu îmi venea să cred. Și eram campionii României,” a dezvăluit Dacian Varga, în exclusivitate pentru Sport.ro.
Dacian Varga, Marius Bilașco, Pablo Brandan, Marius Onofraș și Antonio Semedo au marcat pentru Unirea Urziceni în grupele Ligii Campionilor.
De asemenea, Unirea Urziceni a beneficiat de trei autogoluri înscrise de adversare în propriile porți.