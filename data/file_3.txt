Anamaria Federica Oana, în vârstă de 17 ani, s-a calificat în turul doi al probei de simplu junioare de la Australian Open.
Anamaria Federica Oana a învins-o în primul tur pe a doua favorită la junioare, Mika Stojsavljevic (Marea Britanie), scor 2-6, 6-3, 6-2. Meciul a durat o oră şi 56 de minute.În turul doi, Anamaria va evolua cu sportiva japoneză Shiho Tsujioka, venită din calificări.
La doar 15 ani, Maia Ilinca Burcescu a reușit o calificare spectaculoasă în turul al doilea al competiției de juniori, după o victorie în minimum de seturi, 7-6 (5), 6-2, împotriva australiencei Alana Subasic. Meciul a durat o oră și 46 de minute. În runda următoare, sportiva noastră o va întâlni pe favorita numărul 14, Hannah Klugman.
La băieți, Yannick Theodor Alexandrescou, campion european la U16 și câștigător al Masters-ului de juniori U16 din Europa, și-a arătat din nou valoarea. Yannick l-a învins pe Niels McDonald, scor 6-3, 6-2, și s-a calificat în turul secund, unde îl așteaptă un duel dificil cu favoritul numărul 11, Flynn Thomas.