Compania de orologerie Tag Heuer va înlocui Rolex ca furnizor al sistemelor de cronometrare din Formula 1. 
Mutarea este una inversă față de cea din 2012, când Rolex luase locul companiei din La Chaux-de-Fonds. Mutarea vine la aniversarea a 75 de ani de la înființarea competiției și al 10-lea an de colaborare cu sponsorul Moet Hennessy Louis Vuitton SE (LVMH), în subordinea căreia se află Tag Heuer. 
Compania producătoare de ceasuri de lux s-a implicat prima oară ca sponsor al Formula 1 în 1969. Doi ani mai târziu, Heuer a finanțat și echipa Ferrari. Tot în 1971, firma a început să ofere aparatură pentru cronometrarea curselor, după ce Ferrari i-a cerut să realizeze un sistem pentru circuitul de la Fiorano. 
De-a lungul timpului, din postura de sponsor principal, Tag Heuer a strâns 230 de victorii, 595 de locuri pe podium, 11 titluri ale constructorilor și 14 campionate câștigate de piloții săi. Compania elvețiană a semnat un contract cu McLaren, în 1985, care a devenit cea mai lungă colaborare a unei echipe cu un sponsor. Aceasta s-a terminat în 2015, ulterior Tag Heuer colaborând cu Red Bull. 